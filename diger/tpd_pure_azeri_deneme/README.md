# Eğitim için Türkçe Programlama-Sürüm 2

<img float="left" src="https://github.com/mehmetakifakkus/turkceprogramlamadili/blob/master/images/versiyon2.png?raw=true" style="border-radius: 30px;" width="800"/>

## Nedir?
Yürütülen bu proje; bir programlama dili **Türkçe** olabilir mi, hiç bilmeyenlerin ya da deneyim sahibi olmayanların öğrenmesine katkı sağlayabilir mi gibi sorulara cevap aranması amacıyla her hangi ticari bir amaç gütmeden ortaya konmuştur.

Amaç, evrensel bir dil geliştirmekten ziyade, öğretmede kullanıbilecek pratik bir dil olmasıdır.

Sadece dil terimlerini Türkçe'leştirmeden ziyade onları görselleştirmeye çalışması ile programlamayı yeni öğrenenlere faydalı bir biçimde öğreteceği düşünülmektedir. Yazım dili olarak C/C++/Java ve Python dillerini benimsemesi bu dillere geçişi kolaylaştırması için amaçlanmıştır. 

Yalnız **2.sürümde** *Türkçe gramer* çoğunlukla benimsenmiştir. Bu da yukarıda bahsedilen Türkçe için yapılan araştırmanın, *farklı bir gramer* için yapılması anlamına gelmektedir.

Geliştirilmekte olan bu dille irtibatta kalmak veya katkıda bulunmak isterseniz aktif facebook sayfasını veya alakalı grubu buradan takip edebilirsiniz.

Çevirimiçi        : [Türkçe Programlama Dili Çevrimiçi](http://turkceprogramlamadili.org/)
Facebook Link: [https://www.facebook.com/turkceprogramlamadili](https://www.facebook.com/turkceprogramlamadili)

## Dilin söz dizimsel özellikleri nedir?

Kullanılan dilin söz dizimi (syntax) özgün olarak üretilmiştir. Her programlama dilinde olduğu gibi esinlendiği bir kaç güncel programlama dili mevcuttur. Bunlar arasında **Java/C++** dil ailesi ile **Python** dili olduğu söylenebilir.

Kullanılan dilde; öncelikle alışılageldik dil öğelerinin kullanılmasına dikkat edilmiştir. Örneğin Java dil ailesinden bileşik komutların süslü prantezde yazılması alınmış, satır sonlarının noktalı virgülle bitme zorunluluğu olmaması yönüyle de python örnek alınmış denebilir.

Programlama öğrenen kişinin programın çalışma mantığını anlamasına yardımcı olması hedeflenen dilin özelliklerinden bir kaçını şöyle maddeler halinde sayabiliriz:

- Anlaması kolay (doğal konuşma diline yakın) 
- Sadece amaca özgü olacak kadar detaylı (gereksiz detayları olmayan)
- Web üzerinde kodlanabilen ve çıktıları alınabilen/gözlemlenebilen
